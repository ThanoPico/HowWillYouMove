HowWillYouMove

Τα ηλεκτρικά πατίνια γνωρίζουν όλο και μεγαλύτερη διάδοση τόσο στη χώρα μας όσο και σε πολλές άλλες χώρες του κόσμου. Παράλληλα, το τελευταίο διάστημα αυξάνονται οι περιπτώσεις «τροχαίων» ατυχημάτων, στα οποία εμπλέκονται πατίνια και πεζοί ή, ακόμη χειρότερα, πατίνια και αυτοκίνητα. Ένα αίτιο της αύξησης αυτής σχετίζεται με την πρόσληψη των ακουστικών ερεθισμάτων, καθώς πολλοί οδηγοί πατινιών κατά τις μετακινήσεις τους φορούν ακουστικά και ακούν μουσική. Έτσι, δεν αντιλαμβάνονται πλήρως την κίνηση γύρω τους, ειδικά αν ληφθεί υπ’ όψιν ότι τα πατίνια δεν διαθέτουν κάτοπτρα, ώστε οι οδηγοί να έχουν έστω οπτικό έλεγχο του δρόμου. Στην ίδια κατηγορία ανήκουν και οι περιπτώσεις οδηγών που αντιμετωπίζουν προβλήματα ακοής. Κατά συνέπεια, πολλοί οδηγοί πατινιών καταλήγουν στο νοσοκομείο, σε κάποιες περιπτώσεις μάλιστα ενδέχεται να χάσουν και τη ζωή τους.
 

Πλήρες λίστα υλικών:
  1. 1 ηλιακό πάνελ (solar panel) 5v
  2. 1 arduino uno
  3. 1 ultrasonic sensor HC-SR04
  4. 1 dc motor 3/6v
  5. 3d printed parts
  6. 1 επαναφορτιζόμενη μπαταρία lipo 3.6v
  7. 1 solar power manager 5v
  8. Καλώδια arduino
  9. Καλώδια 1mm
  
Το σύστημα το οποίο αναπτύξαμε τους τελευταίους μήνες στοχεύει στην προειδοποίηση των οδηγών ηλεκτρικών πατινιών που έχουν προβλήματα ακοής ή που θέλουν να ακούν μουσική κατά την διάρκεια της διαδρομής τους. Το σύστημα αποτελείται από ένα ηλεκτρικό πατίνι (οποιουδήποτε τύπου), ένα arduino uno, ένα breadboard, πλακέτα solar power manager και τη βάση της μπαταρίας λιθίου τύπου Lipo 3.6v (μαζί με την μπαταρία). Τα παραπάνω βρίσκονται τοποθετημένα μέσα σε ένα 3d εκτυπωμένο κουτί διαστάσεων 140x160mm. Επίσης περιλαμβάνει και ένα ηλιακό πάνελ που βρίσκεται στο μπροστινό μέρος του πατινιού, κάτω από το τιμόνι, το οποίο τροφοδοτεί το κύκλωμα (ιδανικά θα χρησιμοποιούσαμε ένα πάνελ μικρότερων διαστάσεων αλλά δεν βρήκαμε διαθέσιμο). Τέλος, στο τιμόνι βρίσκεται ένα μοτέρ 3/6v που έχει βαρίδια από τη μια πλευρά του άξονά του, ώστε να δονείται, όταν βρίσκεται σε κίνηση (όπως γίνεται και στα χειριστήρια παιχνιδομηχανών). Όταν πεζός ή άλλο όχημα (π.χ. αυτοκίνητο) βρεθεί σε απόσταση μικρότερη των τεσσάρων μέτρων πίσω από το πατίνι, τότε ο αισθητήρας υπερήχων, ευρισκόμενος σε κατάλληλη θέση στο πίσω μέρος του πατινιού, θα το ανιχνεύσει και θα στείλει μέσω της πλακέτας Arduino σήμα στο μοτέρ. Στη συνέχεια, το μοτέρ θα περιστραφεί, ώστε ο αναβάτης να αντιληφθεί ότι πρέπει να ελέγξει πίσω του. Το κόστος υλοποίησης ανέρχεται στα 95 ευρώ. 


Εξαιτίας του μεγάλου μεγέθους του βίντεο με την παρουσίαση του πατινιού και του συστήματος το έχουμε ανεβάσει στο drive όπου μπορείτε να το δείτε πατώντας το παρκάτω link:
https://drive.google.com/file/d/1GCpX5u-Kk7mJEfJf02tNJ0IVRwn1n-Kc/view?usp=sharing

